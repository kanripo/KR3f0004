# -*- mode: mandoku-view; -*-
#+TITLE: 重修革象新書
#+DATE: 2015-08-24 23:09:08.987626
#+PROPERTY: ID KR3f0004
#+PROPERTY: BASEEDITION WYG    
#+PROPERTY: JUAN 提要
<pb:KR3f0004_WYG_000-1a>¶
欽定四庫全書　　　　　子部六¶
　重修革象新書　　　　　天文算法類一(推步之/屬)¶
　　提要¶
　　　　(臣/)等謹案重修革象新書二卷明王禕刪定¶
　　　　元趙氏本也禕有大事記續編已著録是書¶
　　　　併趙氏原本五卷為二卷前有禕自序稱原¶
　　　　書涉于蕪冗鄙陋反若昧其指意之所在因¶
　　　　為之纂次削其支離證其訛舛釐其次第挈¶
<pb:KR3f0004_WYG_000-1b>¶
　　　　其要領云云今以原書相校其所潤色者頗¶
　　　　多刋除者亦復不少然于改定之處不加論¶
　　　　辨使觀者莫能尋其增損之迹以救其得失¶
　　　　之由又其中舛謬之處亦未能芟除浄盡特¶
　　　　其字句之蕪累一經修飭斐然可觀抑亦善¶
　　　　于㸃竄者矣平心而論原本詞雖稍沓而詳¶
　　　　贍可考改本文雖頗畧而簡徑易明各有所¶
　　　　長未容偏廢故今仿新舊唐書之例並著于¶
<pb:KR3f0004_WYG_000-2a>¶
　　　　録焉乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
#+PROPERTY: JUAN 原序[宋濓]
<pb:KR3f0004_WYG_000-3a>¶
革象新書原序¶
革象新書者趙縁督先生之所著也先生鄱陽人隠遁¶
自晦不知其名若字或曰名敬字子恭或曰友欽其名¶
弗能詳也故世因其自號稱之為縁督先生先生宋宗¶
室之子習天官遁甲鈐式諸書欲以事功自奮一日坐¶
芝山酒肆中逢丈夫脩眉方瞳索酒酣飲先生異而即¶
之相與談𤣥者頗久且曰汝来何遲也於是出囊中九¶
還七返丹書遺之臨别先生問其姓名曰我扶風石得¶
<pb:KR3f0004_WYG_000-3b>¶
之也得之盖世傳杏林仙人云先生自是視世事若漠¶
然不經意間往東海上獨居十年註周易數萬言時人¶
無有知者唯傅文懿公立極獨畏敬之以為發前人所¶
未言先生復即棄去乗青騾從以小蒼頭往来衢婺山¶
水間人不見其有所齎旅中之費未嘗有乏絶竟不知¶
為何術倦游而休泊然坐忘遂葬於衢之龍游鷄鳴山¶
原有朱暉徳明者龍游人也久從先生游得其星厯之¶
學因獲受是書而暉亦以占天名家暉既沒其門人同¶
<pb:KR3f0004_WYG_000-4a>¶
里章濬深懼泯滅無傳亟正其舛訛刻於文梓而来徵¶
濓為之序濓聞天官之説歴代所步必㣲有弗同盖欲¶
隨時考驗以合於天運而已自唐涉宋其法寖精至元¶
為尤宻耶律文正王楚材以金大明厯後天乃損節氣¶
之分減周天之秒去交終之率治月轉之餘以至兩曜¶
五行後先出沒皆有以研窮之而正其失且以西域與¶
中國地里相去之逺立為里差以増損之名曰西征庚¶
午元厯可謂無遺憾者矣已而許文正公衡王文肅公¶
<pb:KR3f0004_WYG_000-4b>¶
恂太史令郭公守敬復與南北日官陳鼎臣鄧元麟等¶
徧參歴代厯法重測日月星辰消息運行之變酌取中¶
數以為厯本即所定授時厯厯經厯議二書猶存可考¶
證弗誣也君子謂當世所推步者皆二三大儒㑹其精¶
神博其見聞備其儀像而後能造其精微今先生值天¶
書有禁之時又獨處大江之南且無所謂觀天之器其¶
所著書往往與諸公脗合而無間者雖絶倫之識有以¶
致之誠以人心之理本同固皆相符而無南北之異也¶
<pb:KR3f0004_WYG_000-5a>¶
抑余聞西域逺在萬里之外元既取其國有扎瑪尔丹¶
者獻萬年厯其測候之法但用十二宫而分為三百六¶
十度至於二十八宿次舍之説皆若所不聞及推日月¶
之薄蝕頗與中國合者亦以理之同故也嗚呼四海内¶
外凡圎顱方趾之民其心皆同其理皆不殊也豈特占¶
天之事為獨然哉先生之易已亡於兵燼所著兵家書¶
暨神僊方技之言亦不存其所存者僅止此而已當與¶
厯經並行無疑濓故特序先生之事於篇首使讀者知¶
<pb:KR3f0004_WYG_000-5b>¶
先生之學通乎天人庶幾相與謹其傳焉金華宋濓序¶
#+PROPERTY: JUAN 原序[王禕]
<pb:KR3f0004_WYG_000-6a>¶
革象新書原序¶
革象司天之書也鄱陽趙縁督先生所纂先生名友某¶
字子恭其先於宋有屬籍其學長於律法算數而天官¶
星家之術尤精讀其書可見也其書有推步立成等篇¶
皆載占驗之例而革象者則天地日月五星四時之故¶
厯象之制俱在焉然其為言涉於蕪冗鄙陋反若昧其¶
㫖意之所在予因為之纂次削其支離證其譌舛釐其¶
次等挈其要領於是辭益簡而㫖加明矣夫司天之學¶
<pb:KR3f0004_WYG_000-6b>¶
儒者之所宜務而世顧恒置之弗講何哉有志於斯者¶
即是書求之精㣲之奥從可得而知也金華王禕序¶
